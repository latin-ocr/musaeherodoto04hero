DE VITA ET SCRIPTIS HERODOTI. 379

Πανύασις γέγονε κατά τήν οή ὀλυμπιάδα· κατά δέ τινας πολλῷ
πρεσβύτερος· γέγονε γὰρ ἐπὶ τῶν Περσικῶν· ἀνῃρέθη δὲ ὑπὸ
Λυγδάμιδος τοῦ τρίτου τυραννήσαντος Ἁλικαρνασσοῦ. Qui vero
Panyasis num patruelis aut amitinus fuerit Herodoti, ut Heyse (De
Herodot. vit. et Itinn. p. 15) contendit, an avunculus, ut Naekio
(ad Choeril. fragmm. p. 18) placet, haud equidem d‘urerim. De Pa-
uyasi autem pluribus exposuit Heyse l. l. p. 13—19. Nullus prae-
terea Herodoti cognatus memoratur. Qui enim VIII, 132 memora-
tur Herodotus, Basilidae filius, Chius, cognatus num fuerit, dubiumr,
namque nominis similitudo scriptorem movere potuit, ut huius po-
tissimum mentionem faceret.

§- 3.

De educatione et institutione Herodoti nihil traditum accepimus.
Homeri carminibus eximiam Illum dedisse operam vel inde colligi
posse putat Iaeger. Disputt. Herodd. p. 5 quod tot Homeri sententiae
in Herodoti Musis expressae occurrant, addo tot verba, tot locutio-
nes inde depromptae, quin omnis orationis forma et indoles ad poe-
ticum s. epicum sermonem adscendens ipsumque argumentum ad
epici carminis rationem distributum et conformatum. vid. infra §.
12. Ac praeterea adolescens lectitasse videtur Hecataei Milesii li·-
bros, per Ioniam Graeciamque tunc temporis valde propagatos et
celebratos3 1”””) unde iuvenilem scriptoris animum ad similia tentanda
incensum fuisse haud improbabilis eiusdem Iaegeri est coniectura l.
l. p. 6. Logographorum scripta Herodotum novisse cum Creuzero ἐμὲ)
statuas licet3 et potuit sane Panyasis, vir aetate provectior idemque
et eruditissimus et celebratissimus, iuvenis animum ad literas tra-
ctandas erigere et ad altiora studia promovere. Hoc modo maturius
in adolescentis animo illud consilium historiae scribundae orbis-
que terrarum in hunc finem peragrandi oriri potuit, quod postea tot
annorum decursu tam eximie Illum exsecutum esse videmus.

Halicarnasso Samum migrasse Herodotum ob Lygdamidis tyran-
nidem inque Samo Ionicam dialectum ww) edoctum historias con-
scripsisseindeque Halicarnassi in urbem regressum, quum tyranno eie-
cto a civibus invidia pressum se videret, Thurios hinc discessisse Ἠ

*) Conf. Crenzer. in historice. antiquiss. sragmm. p. 16.
**) ibid. p. 95 seq.
***) Vid. infra C. 14.

ἦ) Hinc W'esselilig. iu Praefat. p. 3, quem sequitur Larcherus‚ statuit
a Samo profectum Herodotum itinera suscepisse3 e quibus reversum cives
suos ad patriam Halicarnassi liberandam adiuvisse. Res incerta ac dubia.

