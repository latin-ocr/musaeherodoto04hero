DE VITA ET SCRIPTIS HERODOTI. 4⁰5

sed perspicax et iniis, quae ipse observavit, enarrandis, accuratissi-
mus, num eum vera scribere potuisse negabimus? At verba dare
poterant ipsi quos sciscitatus est sive sacerdotes sive mercatores eoque
modo ipsum fallere etin errores implicare. Num vero, quaeso, in
toto historiarum opere talem se praebet historiae pater, cui tam facile
imponas? Equidem hoc vix fieri potuisse puto in viro tam cauto
tamque sollerti et diligenti rerum indagatore, qualem Nostrum fuisse
libri superstites indicant, in quibus vix ullus reperitur locus, e quo
Illum consulto in errores deductum aut se decipi passum esse, li-
quido commonstrare possis. Nam quod ad Aegyptias res poti5simum
confugiunt, a sacerdotibus Aegyptiis verba Herodoto data esse cla-
mitantes, id quam infirmum sit, singulis locis in annotatione osten-
dimus3 alia hanc in rem disputavi in Iahnii et Klotzii Nov. Annall.
philon. et paedagg. VI p. 209 seq., quae hic repetere non vacat ἢ).
Itaque Herodotum, quem verum voluisse tradere ostendimus, po-
tuisse quoque illud tradere crediderim nec quidquam ab eo praeter-
missum, quo huic officio satisfaceret. satisfecisse autem Herodo-
tum tum ea, quae attulimus, commonstrant, tum omnis operis in-
doles , vividus ille ac nativus color, qui nil habet quaesitum, nil
fictitium, quique ab omni fuco inani prorsus est alienus. iffi) Et no-
stra aetate, quii tot peregrinatores remotissimas quasque Asiae et
Africae plagas perscrutati sunt, pleraque fere eorum, quae de his
ipsis regionibus adhuc incognitis apud Herodotum tradita exstant,
quorum haud pauca prius vix ullam fidem merere videbantur, nunc
ita exacte et accurate reique tam convenienter tradita inventa sunt,
ut iure mireris, quai diligentia Herodotus singula perlustraverit et
examinaverit nec unquam fere lapsus falsusve sit. mm) Qui igitur in
iis ‚ quae ipse vidit comperitque, non falsus est, num eum tam fa-
cile ab aliis falli potuisse credibile est, praesertim cum tanta crisi,
quae ne nostrae quidem aetatis virum dedeceat, iudicio tam subacto,
quaecunque accepit, disquirat nec ulla re se deterreri sinat, quo mi-
nus verum inveniat. Est quidem Noster λογογράφος, quatenus ve-
terum λόγους accurate et religiose retulit3 sed idem quoque histori-

’δ De Aegypto quae apud Herodotum memoriae prodita exstant, eaaut
ipse vidit Herodotus comperitque (Il, 99) aut a sacerdotibus accepit tra-
‹h'ta Hieropolitanis et praesertim Memphiticis (ΙΙ, 3. 99); unde etiam prae-
cipuam narrationis partem res Memphiticae constituunt. Cf. ΙΙ, 15. 99.
100. Quae ad arcana sacra et. interiorem religionis doctrinam pertinent,
consulto praetermissa esse ipse declarat. Vid. locos supra laudatos.

”) Vid. Dahlmann. Herodot. pag. 184 seq.

***) ΝοΙο hac in re testimonia congerere, quae affatimHerodotei libri
quavis fere pagina exhibent. Atque vel ubi errat, facile erroris causam
intelligas. Uno defungar exemplo 11, 343 de quo vid. Kruse De Istri
Ostiis p. 32 seq. 34.

