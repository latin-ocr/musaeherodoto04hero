DE VITA ET SCRIPTIS HERODOTI. 401

scriptos fontes agnoscerepossum ΙΙ, 99, ubi cs. nott. Τ.Ῑ p. 701.
Eodem modo quo Ι, 1, Persas testes citat 1, 953 nec tamen inde se-
quitur, scripta Persarum de suis rebus volumina Nostrum adiisse et
excerpsisse. Sed quae ΙΙΙ, 89 de Satrapiarum descriptione et VH,
60 seqq. de Xerxis exercitu perscribit, ea si non omnia, at magnam
certe partem e regiis Persarum annalibuS, ad quos scriptori Asiam
perlustranti aditus patuerit, hausta esse videntur. Quin e sophista-
rum scholis quaedam ad Herodoti libros transiisse praesertim in quae-
stionibus de re publica constituenda, illo tempore maxime agitatis,
haud vana fit suspicio3 vid. VIII, 140 ξ. 1 ibiq. nott· T· IV p. 195.
IX, 48. T. IV p. 280. ΙΙΙ, 80 p. 142 Τ. ΙΙ. Nec inde mirabimur,
Persis, aliis barbaris, subinde ea tribui, quae in Graecum potius ho-
minem, sophistarum et rhetorum in scholis nutritum et educatum
conveniant. vid. ΙΙΙ, 71. 72. 80. V, 4. (Τ. III p. 811) V, 24. VII,
10 ξ. 4 coll. Vll, 102, 152 et conf. annotationem ad hos locos. Add.
quae I, 207 Croesum dicentem facit, alia eiusdem generis. ἢ) Ana-
xagorae philosophiam Herodoto cognitam fuisse e loco 111, 80, ubi
sententiam Anaxagorae decretis similem enuntiat, quis colligat3 ἢ)
praesertim cum alio loco Il, 22 (ubi conf. nott. T. I p. 523) contra
Anaxagorae sententiam de Nili inundantis causis edisserat historiae

scriptor et aliis quoque in rebus ab hoc philosopho valde dis-
sentiat.

ἓ. 10.

Sed haec exigua modo fontium indicia sunt, e quibus Herodo-
teum opus fluxisse existimemus! Multo plura , immo plurima, quae
eo continentur, ipse in itineribus comperit, ipse vidit3 eoque po-
tissimum praeter locorum et regionum, quas ipse visit, descripti0nes
retulerim quae de templis, portentis , oraculis, donariis, aliis id ge-
nus, aut etiam de ipsa rerum historia his ipsis in locis comperta per-
scribit nunquam non indicato fonte vel auctore. Ut paucis dicam,
quod sentio, vel ipse vidit, quae scripsit, vel a sacerdotibus, quos
illa aetate per orientem inprimis unos doctos rerum gestarum notitiam
habuisse constat, accepit sciscitando vel a mercatoribus ‚ quos in iti-
neribus convenit, uti iam supra monuimus. Praeiverant Herodoto

 

*) Quod vero I, 155, ubi Croesus Cyro consilium dat, Lydos ut ef-
feminatos reddat, Wachsmuth (Hellen. Alterthuznsk. 11, 2 p. 17) quaerit,
hoc Croesi consilium ex iis, quae Graeci tyranni iam tum fecerint, nuni
profectum sit, au ex Graeca omuino fluxerit sententia, frustra mihi quaerere
videtur. Neque enini talia absunt a regum orientalium more atque indole.
Tu conf. modo quae in nott.. p. 354 attulimus.

**) Conf. etiam I, 103 ibiq. nott. in Add. T. I p. 928.
HERODOT· IV. 26

